Title: مروری بر معماری کلی
Date: 2014-08-10 16:03
Category: Architecture, Backend
img: http://blog.mirad.ir/img/whiteboard.jpg
Author: سینا محمودی

مطالبی که به سادگی با باز کردن صفحه اصلی برنامه برای شما به نمایش داده می‌شود، روند طولانی را طی کرده تا به این مرحله می‌رسد. به طور کلی میراد به بکند[^backend] و فرانت‌اند[^frontend] ها تقسیم می‌شود که از جمله فرانت‌اند ها می‌توان به برنامه موبایل آی‌او‌اس[^ios] یا اندروید[^android] اشاره کرد. این فرانت‌اند ها اطلاعات مورد نیاز خود را از یک بکند مرکزی دریافت می‌کندد.

برای ثبت هر مطلب جدید، پس از گرفتن صفحه مطلب و تمیز کردن آن با مطالب تا کنون ثبت شده مقایسه شده تا تکراری بودن مشخص شود. مسئله دیگر موضوع‌های یکسان ولی با نام‌های متفاوت منابع مختلف است که توسط یک پروسه نگاشت از مجمومع موضوع‌های مشخص در میراد یکی به آن اطلاق می‌شود. در صورتی که منبع اصلی خلاصه‌ای از متن ارائه نکرده باشد، الگوریتم وحید خلاصه‌ای از آن را مشخص می‌کند.

تا اینجای کار، تعدادی مطلب که طبق ساختار میراد مرتب و آماده شده‌اند و از آن طرف، تعدادی کاربر وجود دارند که رابطه‌ای بین این دو دسته نیست. یک سیستم توصیه‌گر این فضای خالی را پر می‌کند و مطالب را بر اساس فیدبک‌های هر کاربر به فید او اضافه می‌شوند.

همینطور که می‌بینید، روند طولانی از منبع اصلی تا فید کاربر طی می‌شود و هر مرحله پردازه‌ای سنگین محسوب می‌شود. واضح است که با رشد تعداد کاربرها و مطالب، انجامشان از مرز توانایی یک سرور می‌گذرد. از این رو با استفاده از یک Message Broker می‌توانیم تسک‌های ذکر شده را بین چند سرور پخش کرد.

[^backend]: Backend
[^frontend]: Frontend
[^ios]: iOS
[^android]: Android
