Title:  نسخه‌ی ۱.۱ میراد در سیبچه قرار گرفت
Date: 2014-08-28 12:56
Category: General
img: http://blog.mirad.ir/img/update.png
Author: آرین باقی

بعد از حدود بیست روز از انتشار نسخه اول میراد، نسخه ۱.۱ با تغییراتی [در سیبچه منتشر شد](http://my.sibche.ir/app/details/id/4523/name/Mirad). به‌زودی این نسخه در اپ‌استور نیز منتشر خواهد شد.

در نسخه‌ی ۱.۱ تغییراتی انجام شد که تعدادی از آنان هم نتیجه درخواست شما کاربران عزیز بود.
مهم ترین تغییری که قابل مشاهده است، **تغییر فونت متن** است که در راستای آسان‌تر شدن مطالعات طولانی با میراد بود. در [پست دیگری در بلاگ](http://blog.mirad.ir/fwnt-jdyd.html) علت تغییر فونت را توضیح دادیم.

در نسخه جدید، بعد از ۸ بار رای دادن درون صفحه خبر، دیگر **پیغام مربوط به رای دادن** را مشاهده نخواهید کرد. البته این موضوع برای بخشی که بعد از کشیدن یک خبر به سمت راست و رای دادن صادق نیست. این موردی بود که تعدادی از کاربران گفته بودند، پیغام‌های زیادی کمی مزاحم است.

از دیگر تغییرات مهم این نسخه اضافه شدن **قابلیت به اشتراک‌گذاری** است که بسیاری از دوستان درخواست کرده بودند. 

در این نسخه، **لینک اصل خبر** هم در زیر خبر اضافه گردید. با اضافه کردن این ویژگی ما شرایط لازم برای انتشار خبر بعضی دیگر از سایت‌های مهم را نیز  خواهیم یافت زیرا این سایت‌ها تاکید داشتند که بازنشر مطالب‌شان باید با ذکر لینک باشد. از جمله این سایت‌ها، [دیجیاتو](http://digiato.com/) است که دوستان در نظرهایشان درخواست کردند.

البته این نسخه شامل **چند بهبود فنی دیگر** هم بوده که باعث روان‌تر شدن شده‌اند. امیدواریم از امکانات اضافه شده راضی باشید. خیلی زود، نسخه ۱.۲ را آماده ارایه خواهیم کرد. منتظر نسخه‌های بعدی ما باشید!
