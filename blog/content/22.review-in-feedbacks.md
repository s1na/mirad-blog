Title: شما در مورد میراد چه گفتید؟ مروری بر نظرات کاربران میراد
Date: 2015-1-31 22:58
Category: General
img: http://blog.mirad.ir/img/feedback-mirad.jpg
Author: وحید خرازی


فکر می‌کنم پنج ماهی شده باشد که [میراد را منتشر کردیم](http://blog.mirad.ir/nrmfzr-ios-myrd-mntshr-shd.html). یکی دو روزِ پیش داشتیم نظرهایی را که در این مدت به دستمان رسیده را یک مرور کلی می کردیم. نگاه دوباره به حدود دوهزار و خورده‌ای نظر رسیده و دسته‌بندی آن‌ها برای استفاده در آینده کار جالبی بود که یکی دوساعتی هم زمان برد، در حین این کار، چندنمونه از نظرهای پرتکرار مثبت و منفی را هم دستچین کردم تا در این پست، مروری بر کلیه نظرات کاربران داشته باشم و با شما اشتراک بگذارم. 

معمولا خیلی از نظرها، به موضوع‌های مشترکی اشاره می‌کنند، برای همین خیلی راحت می‌شود که آن‌ها را موضوع‌بندی کرد و این کار به این درد می خورد که بعدا بفهمیم چه موضوعاتی بیشتر مورد توجه مخاطبان بوده تا بعدا با اولویت بیشتری روی اون‌ها کار کنیم. در ادامه مطلب سعی کردم موضوع‌های مهم‌تر از نظر شما را در تیترهای مختلف بیاورم و توضیحاتی درباره‌ی آن‌ها بدهم(البته تیترهای جلوتر لزوما،‌ پر نظر ترین موضوعات نیستند).

## چپ یا راست؟، مساله این است! (منابع خبری)
در همان روزهای اول چند نظر عجیب و غریب به دستمان رسید! احتمالا اگر دوتای آن‌ها را بخوانید خودتان متوجه می‌شوید که چرا عجیبند.

> **محمود.م**: سلام برنامه خبری باید صرفا فقط خبر بذاره! برنامه تون هنوز شروع نشده اخبارتون جهت داره! مشخصه گرایش به اصلاح طلبی دارید! برنامه خبری باید بی جهت باشه فرقی براش نداشته باشه احمدی نژاد با روحانی! خاتمی با هاشمی

> **بی نام**:برنامتون تریبون اصولگراها و دولتی ها شده! چرا از خبرگزاری های دیگه خبر نمی ذارین!

ما بعد از دریافت فیدبک‌هایی مثل این، خودمان هم مانده بودیم که بالاخره اصول‌گرا هستیم یا اصلاح‌طلب! معمولا جوابی که به این دوستان می دادیم این بود که ما فقط اخبار را از سایت های مختلف جمع‌آوری می کنیم و گزینشی روی آن‌ها نداریم. سایت‌ها هر خبری می زنند ما هم همان را با ذکر منبعش نشان می دهیم و شما سایت‌هایی که دوست دارید اضافه شوند را بگویید و ما به تدریج آن‌ها را اضافه می کنیم.

بعد از یک مدت و دریافت چند نظر دیگر که از نقل چند منبع خاص ناراضی بودند (مثل: «عاليه فقط اين خبرگزارياي آشغال مث تسنیم رو حذف کنين») فکر آن افتادیم که امکانی به میراد به اضافه که کنیم که هرکس بتواند منابع خبری که دوست ندارد را **غیر فعال** کند تا دیگر از آن منبع خبری نبیند. با اضافه شدن این قابلیت، خوشبختانه نظرهای منفی که در مورد منابع خبری بود خیلی خیلی کم‌تر شد.

> یه کم احساس میشه سایت هایی که انتخاب کردید جهت داره یعنی جای یه جریان سیاسی تو خبرگزاریا خالیه

بعد از دریافت نظراتی مثل نظر بالا هم سعی کردیم به تدریج منابعی که پوشش دهنده‌ی همه‌ی سلیقه ها باشد(از تسنیم و مهر تابناک تا پویش و بهار) را به لیست منابع اضافه کنیم.

در مورد منابع دیگر موضوعات هم [تعدادی منبع جدید به میراد اضافه کردیم](http://blog.mirad.ir/20-mnb-jdyd-bh-myrd-dfh-shd.html). خوشبختانه در مورد موضوعات غیر سیاسی، نظرات شما در مورد منابع از همان ابتدا مثبت بود و نظرات زیادی با این مضمون که مطالب متنوع و خوب هستند داشتیم و به تدریج نظراتی شبیه نظر زیر بیشتر شدند:

> **کرایزر**: اخبار سیاسی میراد واقع گرایانه هستش و نسبت به بقیه برنامه های مشابه واقعا بهتره. ممنون از اپلیکیشن خوبتون

ما هنوز هم در حال اضافه کردن منابع جدیدتر به میراد هستیم و به تدریج با اولیت منابع درخواستی کاربران، آن‌ها اضافه می‌کنیم.

## هوشمندی بالا(قابلیت شخصی سازی)

> **بردیا**: واقعا عالیه! فکر نمیکردم تو ایران هم تو چنین مقوله هایی مثه هوش مصنوعی فعالیتی وجود داشته باشه!!!

> **بی نام**: خیلی عالی .امیدوارم هوش مصنوعی سیستمتون روز به روز بهتر و قدرتمندتر بشه

نظرات خیلی خوبی در [شخصی سازی مناسب مطالب](http://blog.mirad.ir/bry-dydn-mtlb-bhtr-dr-mwrd-anh-nzr-bdhyd.html) که ویژگی منحصر به فرد میراد است داشتیم و تعداد زیاد این نظرات مثل نظرِ «علی» باعث دلگرمی ما بوده اند. 

> **علی**: به نظر من ك خيلي نرم افزار خوبيه و من ك خيلي راضيم و اينكه نمونشو نديده بودم و ي چيز جديد بود،خيليم هوش خوبي داره،در كل ب نظرم يكي از بهترين نرم افزار هاي فارسي آي او اس هست و حتي اگ تعداد خبر ها رو بيشتر كنيد بهتر هم ميشه

از ابتدای شروع کار بر روی میراد، یکی از مواردی که در مورد آن [انگیزه‌ی زیادی داشتیم و داریم](http://mirad.ir/about) استفاده و بهبود الگوریتم‌های شخصی‌سازی برای خبرها در زبان فارسی بود و خوشبختانه تا به حال نظرات موید کیفیت کار در این حوزه هستند.

## امکانات بیشتر

تعدادی از نظرات نبود یک ویژگی مورد نیاز در نرم‌افزار را به ما یادآور می‌شدند.
 
> **حسین**:برنامه خوبیه. اما اگه یه بخشم برای نظر دادن برای خبر به صورت اختصاصی برای نرم افزارتون بزارید خیلی خوب می‌شه

مثلا تعداد زیادی فیدبک هم مثل نظر «حسین» داشتیم که می‌خواستند که بتوانند **زیر هر خبر نظر خود را بگذراند**. با توجه به درخواست‌های زیاد شما، احتمالا ما باید روی اضافه کردن این امکان کارکنیم ولی مثلا چالشی که اضافه کردن این قابلیت دارد، وقت گیر بودن چک کردن نظرها برای حذف نظرات شامل توهین یا مسایل این‌چنینی است که باید یک فکری هم برای آن بکنیم.

به جز نظر دادن موارد دیگری هم بود:

> **آریا**:با سپاس از زحماتتون، امکان کپی نمودن مطالب را اضافه نمایید.

> **‌عماد**: بسیار عالی و متنوع فقط مشکلش اینست که در مکانی که دسترسی به اینترنت نداری نمیتوانیازان استفاده کنی صاحبدل
خوبه...بهش پخش فیلم هم اضافه کنید...منظورم گزارش های خبری...بهتر میشه...

> **حمید**: ذخیره ی خبر برای خواندن آفلاین نداره

> **بی نام**: سلام کاش یک طبقه بندی بهتر میداشت و فونتهاش رو مبشد تغییر داد بسیار عالیه و با نت ضعیف ایران سازگار


به جز نظر دهی که خیلی ها درخواست اضافه شدن آن را داشتند درخواست مربوط اضافه شدن به امکان **تغییر فونت** و اندازه آن، امکان **کپی کردن** مطالب، اضافه کردن خواندن در **حالت آفلاین**، اضافه کردن **عکس و ویدیو درون متن**، **بزرگ‌نمایی و کپی تصاویر** و ... در نظرات شما بود که ما تعدادی از آن‌ها را اضافه کردیم و برای نرم افزار آپدیت دادیم. در مورد بقیه ویژگی ها هم در حال توسعه دادن نرم افزار هستیم.

یکی مواردی که شما تاکید زیادی به آن داشتید اضافه کردن قابلیت **نوتیفیکشن** به برنامه است.

> **بی نام**: عالیه،ولی اگه تو اپدیت بعدیش طوری طراحیش کنین که خبرارو تو نوتیفیکشن نشون بده عالی تر میشه

کم‌کم تمامی این ویژگی‌‌‌هایی که شما گفتید را به نسخه‌های [آندروید](http://cafebazaar.ir/app/ir.mirad.mirad/?l=fa) و [iOS](https://itunes.apple.com/us/app/mirad/id905669570) و [وب](http://web.mirad.ir/) میراد اضافه می کنیم.

## گزارش های ایراد

پیدا کردن همه‌ی ایرادهایی که برنامه دارد قبل از این که آن را منتشر کنیم تقریبا غیر ممکن است. یکی دو نسخه‌ی که در این مدت منتشر کردیم یکسری ایرادات جزیی داشتند که شما آن‌ها را به ما گفتید.

> **رامین**:مدام فورس کلوز میده،با نسخه جدید این مشکلو دارم وگرنه برنامه عالیه

ما بلافاصله پس از گزارش شماعلت بسیاری از این اشکالات را فهمیدیم و اصلاحشان کردیم. همین گزارش ها باعث می شود که به تدریج برنامه، بشود یک نرم افزار بی نقص. از همه کسانی که ایرادات را گزارش داند ممنونیم. 


## نظرات مثبت

تقریبا اکثر نظرات، تشکر و تعریف از برنامه بود: 

> **نیکا.ر**:سلام خیلی قشنگه امیدوارم بهتر از این بشه بهترین نرم‌افزار خبری که دیدم

> **‌مهدی**:... نرم افزار شما نه تا حدی بلکه بلکه بطور کامل رضیت من و خانواده ام را جلب کرده و ما خوشحالیم که از نرم افزار شما استفاده می کنیم  ... 

> **عالی نژاد**: سلام ،حقیقتا عالی ،عالی ،عالی است دست مریزاد بچه های ایران زمین ،سربلندی و موفقیت شما در هر زمینه ای ،موجب اعتلای ایران عزیز است.

> **‌بی نام**:بهترین خبررسان بازار همیته 

> **‌كيوان فراسفت**:برا فرهيخته هاست،مرسي

> **‌میثم**: سلام. دستتون درد نکنه. خیلی عالیه. مخصوصا برای کسایی که مثل من خوره ی اخبار هستن ابزار کارآمدیه . موفق باشید

> **پیمان**: اقا خیلی خوبه. بهترین راه برای دسترسی سریع به خبراس. فک نمیکردم انقد در طول ازش استفاده کنم! 

> **مورچه**: عالی بود از سرعت بارگذاریش خیلی راضیم

> **حسن**: بسیاربرنامه خوبیست.من که خیلی خوشم اومد.طراحی زیباوحرفه ای واجرای بسیارروان

> **مهدی**: آقا ممنون از برنامه خوبتون واقعا خیلی برنامه خوبی من که تا حالا برنامه به این با محتوای ندیده بود واقعا ازتون ممنون

بالابودن تعداد نظرات این‌شکلی، نشان از لطف شما دارند و تک‌تکشان باعث دلگرمی ما هستند. ما تمامی نظراتی که به دستمان میٰٰ‌رسد را می‌خوانیم و تا الان به اکثر آن ها پاسخ داده ایم و بر پایه این نظرات برای توسعه میراد برنامه ریزی می کنیم و از اینکه کاربران فعالی داریم که با ما مشارکت می کنند بسیار خوشحالیم. راستی **شما هم نظرتان را در مورد میراد بگویید.**
