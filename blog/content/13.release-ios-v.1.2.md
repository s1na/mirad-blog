Title:  نسخه‌ی ۱.۲ میراد برای آی‌او‌اس
Date: 2014-09-13 12:20
Category: General, iOS, update
img: http://blog.mirad.ir/img/update.png
Author: آرین باقی

امروز، پس از انتظار ۹ روزه در روند بررسی اپل، نسخه ۱.۲ میراد تایید شد و بر روی اپ استور قرار گرفت. به زودی روند ثبت سیبچه هم پایان یافته و برای کاربرانی که با سیبچه کار می‌کنند مقدور می‌گردد که میراد نسخه جدید را دریافت کنند.

از عمده تغییرات این نسخه می‌توان به بهبود سیستم گوشزد‌ها اشاره کرد. از این پس مطالب مهمی که فکر می‌کنیم هر کاربر خوشش می‌آید را به صورت گوشزد ارسال می‌کنیم و با باز کردن آن مطلب مربوطه به صورت کامل در میراد نمایش داده می‌شود.

دیگر این که با توجه به استفاده‌ی بالا از شبکه‌های جی‌پی‌آر‌اس و سلولی موبایل در ایران طبق آمار جمع‌آوری شده، این امکان را برای کاربران فراهم کردیم تا دریافت عکس مطالب را غیر فعال کنند که این باعث افزایش سرعت و کاهش میزان مصرف اینترنت می‌شود. این نسخه همچنین تغییرات کوچک ظاهری و برطرف کردن چند مشکل کوچک را هم به همراه داشت.

لازم می‌دانم از تمام شما دوستان برای فیدبک‌ها و نظراتتان تشکر کنم که ادامه کار را برای ما دلچسب‌تر می‌کند و تیم را به نیاز‌هایتان آگاه‌تر می‌سازد. امیدوارم این همکاری دو‌طرفه با قوت بیشتری ادامه یابد و به رضایت بیشتر شما از میراد منتهی شود.
