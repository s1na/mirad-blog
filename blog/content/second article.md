Title: آیا نکسوس شش همان نهنگ قاتل موتورولا است؟
Date: 2010-12-03 10:20
Category: General
img:/theme/images/noPicDetail.png
Author: سینا محمودی
nevisande:sina
با معرفی پروژه ی اندروید سیلور (Android Silver) برخی به این باور اعتقاد پیدا کردند که پروژه ی نکسوس گوگل روزهای پایانی خودش را سپری می کند. هر چند که این موضوع اخیراً توسط یکی از کارمندان گوگل تکذیب گردید و بعد از این تکذیبیه شایعاتی در مورد تبلت جدید از سری نکسوس نیز به گوش رسید حالا شایعات جدیدی از موبایلی تازه با صفحه نمایش ۵.۹ اینچی و با اسم رمز شامو (Shamu) یا نهنگ قاتل به گوش می رسد که شاید در اصل نسل بعدی تلفن هوشمند نکسوس را شامل بشود.

با توجه به روند تکامل خط تولید نکسوس در هر نسل احتمالاً عده ای انتظار یک تلفن ۶ اینچی را می کشیدند  و موبایل مورد بحث ما که قرار است توسط موتورولا به تولید برسد اگر شایعات صحت داشته باشند صفحه نمایشی ۵.۹ اینچی مجهز خواهد بود.

شایعات مورد بحث، توسط اندروید پلیس و مدارکی که توسط یک منبع ناشناس مطرح کرده است پدید آمده ولی تمام چیزی که عملاً می توان به یقین در مورد آن صحبت کرد اسم رمزی است با نام شامو یا نهنگ قاتل که با الگوی انتخاب اسم رمز توسط گوگل بر مبنای نام آبزیان برای سری قبلی تلفن های هوشمند نکسوس نیز مطابقت دارد. همچنین در مورد نوع نمایشگر به کار برده شده نیز صحبت خاصی نشده است ولی در عوض صحبت از به کار گیری اسکنر اثر انگشت به میان امده، حدس ها بر این است که این تلفن فرضی در ماه نوامبر عرضه خواهد شد.

اگر شایعات حقیقت داشته باشند فصلی هیجان انگیز شامل معرفی ابزارهای نکسوس جدید را پیش رو خواهیم داشت. قبلاً شایعاتی در مورد تبلت ۹ اینچی با اسم رمز ولانتیس (Volantis) که قرار است توسط HTC با عنوان تبلت نکسوس بعدی تولید شود شنیده بودم و حالا شایعه منتشر شده در مورد محصول آتی موتورولا می تواند در واقع همان تلفن هوشمند نکسوس ۶ باشد.

یکی از خوانندگان مشتاق نیز توانسته ردپایی از گزارش مشکلات مرتبط به این تلفن را در بخش گزارش مشکلات محصولات در دست توسعه ی گوگل پیدا کند که ظاهراً مرتبط بوده است به عملکرد این تلفن هوشمند در حین به کار گیری پروتکل SSL.

به خاطر داشته باشید دانسته های ما هنوز در این زمینه بسیار محدود است و احتمالاً در پاییز امسال جزئیات این شایعه ابعاد جدی تری به خود خواهند گرفت ولی با امتناع ورزیدن ال جی از پاسخ به اینکه مشغول کار بر روی تلفن هوشمند نکسوس بعدی است ابداً بعید نیست که نسل بعدی تلفن هوشمند یاد شده از دل خط تولید موتورولا بیرون بیاید.
