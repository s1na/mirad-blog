Title: اگر می خواهید ثروتمند شوید نیازی به کسب مدرک MBA ندارید
Date: 2010-12-03 10:20
Category: General
img:/theme/images/pul.jpg
Author: آرین باقی

ماریانا زانتی (Mariana Zanetti) از فارغ التحصیلان MBA در دانشگاه تجارت اسپانیا در کتابش با عنوان [حباب MBA و یا The MBA Bubble](http://www.amazon.com/The-MBA-Bubble-Getting-Degree/dp/1490942939/)&nbsp;به عقاید خودش در مورد این مدرک و اینکه کسب آن هدر دادن وقت و هزینه است پرداخته، آنچه در ادامه آمده است چکیده ایست بسیار کوتاه از بخش های مهم تری از این کتاب که اخیراً مورد توجه قرار گرفته.

اولین چیزی که قصد دارم مورد ثروت بگویم همان چیزی است که همه ی نویسندگانی که در مورد ثروت یا کامیابی قلم فرسایی می کنند به آن اشاره نموده اند: یک شغل شما را ثروتمند نخواهد کرد! اگر قصد دارید بالاخره روزی در زندگیتان ثروتمند شوید لازم است منبع درآمدی به غیر از حقوق ماهیانه خود ایجاد کنید.

اتکا به حقوق ماهیانه به امید کسب درآمد بیشتر اشتباه بزرگی است: در کسب درآمد به این شیوه در اصل شما وقت خود را به دیگران می فروشید و در ازای آن کسب درآمد می کنید. وقت شما محدود است و وقتی منبعی که برای شما درآمد ایجاد می کند محدود باشد بنابراین درآمد حاصل نیز محدود خواهد شد.

در ادامه با [دیجیاتو ](http://digiato.com)همراه شوید تا بیشتر در مورد عقاید مارایانا زانتی در مورد راه حل های کسب ثروت و میزان نیاز آنها به مدارک دانشگای مانند MBA آشنا شوید.


رابرت کیوزاکی (Robert Kiyosaki) در کتاب خودش با عنوان [پدران غنی و پدران فقیر (Rich Dad, Poor Dad)](http://www.amazon.com/Rich-Dad-Poor-Teach-Middle/dp/1612680011/) می گوید ثروتمندان برای به دست آوردن پول کار نمی کنند، بلکه دارایی ها را ایجاد می نمایند که برای آنها کار کرده و درآمد ایجاد می نماید. اگر می خواهید بدانید چطور پول بدست بیاورید و زندگی را بگذرانید به مدرسه و دانشگاه بروید و اگر می خواهید یاد بگیرید چطور در چنین راهی سخت تر تلاش کنید و سخت تر کار کنید به کسب مدرکی مانند MBA بپردازید.

[![Hand holding businessman figurine](http://digiato.com/wp-content/uploads/2014/07/222.jpg)](http://digiato.com/wp-content/uploads/2014/07/222.jpg)

بسیار خوب حتماً می گویید بسیاری از مدیران رده بالا میلیون ها دلار درآمد کسب کرده‌اند و متاسفانه بسیاری از شما هنوز در این رویا سیر می کنید که با کسب مدرک MBA می توانید به جایگاه آنها دست پیدا کنید، بد نیست بدانید در [تحقیقی که توسط بیزنس ویک](http://www.businessweek.com/stories/2006-03-19/is-the-mba-overrated) صورت پذیرفته مشخص شده است کسب موفقیت شغلی خصوصاً در رابطه با شغل های مدیریتی رابطه ی معین و سببی با کسب مدرک یاد شده ندارد.

مطمئنم بسیاری از شما هنوز قانع نشده اید که کسب این مدرک چندان کار مناسبی نیست و به دنبال دلایل قانع کننده تری می گردید. اگر نگاهی به مدارک مدیرعاملان شرکتهای حاضر در CAC 40 که بازار اصلی و شاخص اصلی سهام در فرانسه محسوب می شود بیاندازید، مشاهده خواهید کرد MBA برای حضور در چنین سمت شغلی رده بالایی تنها یک گزینه ی انتخابی است و بسیاری از این افراد به دنبال کسب آن نرفته اند.

در برخی از شرکت ها کسب این مدرک به معنی بالا رفتن از نردبان ترقی در آن شرکت است، ولی چنین کمپانی هایی با چنین دیدگاهی تعدادشان در بازار بسیار کم است و شما برای بالا رفتن از نردبان ترقی در اکثر شرکت ها و کسب یک سمت مدیریتی نیازی به مدرک MBA با عنوان یکی از بزرگترین دستاوردهای زندگیتان ندارید.

&nbsp;

[![Close-up of dollars with gift bow](http://digiato.com/wp-content/uploads/2014/07/310.jpg)](http://digiato.com/wp-content/uploads/2014/07/310.jpg)

اما حالا اجازه بدهید به موضوع اصلی که احتمالاً توجه شما را به خود جلب کرده است برگردیم، چگونه می توانید ثروتمند شوید؟ اگر می خواهید ثروتمند شوید یا باید کارآفرینی کنید و یا سرمایه گذاری یا هر دو را در کنار هم انجام دهید. با یک محاسبه ساده احتمال اینکه شما به یک ستاره در دنیای موسیقی، هنر یا ورزش و یا امثال اینها بدل بشوید و یا حتی مدیرعامل رده بالای یک شرکت بسیار کم است (و حرف من را باور کنید کسب MBA در رسیدن شما به عنوان آخری که اشاره شد چندان اثری ندارد).

ثروتمند ترین مردان بر روی زمین کارآفرینانی هستند که هیچکدام مدرک MBA‌ ندارند. بسیاری از آنها حتی مدرک دانشگاهی نیز ندارند و درست در زمانی که به این نتیجه رسیده اند در دانشگاه آموزش می بینند تا چگونه کارمندان قابلی تا انتهای عمرشان باشند این مکان را ترک کرده اند و عطایش را به لقایش بخشیده اند.

در دنیای امروزی چنین افرادی مشغول استخدام افرادی هستند که در دانشگاه ها تحصیل کرده و به کسب مدرک پرداخته اند. اگر مثال های عینی می خواهید می توان به مارک زاکربرگ و فیس بوک، بیل گیتس و مایکروسافت، استیو جابز و اپل، آمانسیو اورتگا و برند زارا (ZARA)، ریچارد برانسون و ویرجین، اینگوار کامپراد (Ingvar Kamprad) و آیکیا اشاره داشت و صد البته هنوز مردان و زنان ثروتمند بسیار دیگری را می توان نام برد که وقت خود را در دانشگاه برای اینکه چگونه بدل به برده ی کمپانی ها شوند هدر نداده اند، یا اگر زمانی را در دانشگاه گذارنده اند این مدت زمان بسیاری محدود بوده و کسب مدارک متعدد برای آنها بدل به یک هدف نشده است.
 